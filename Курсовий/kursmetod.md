| [Курсовий](README.md) | [на сторінку курсу Програмна інженеія в системах управління](../README.md) |
| --------------------- | ------------------------------------------------------------ |
|                       |                                                              |

# Методичні рекомендації до курсової роботи

**чернетка**

## Загальна ідея курсової роботи

Необхідно розробити рішення (RPI+периферія+застосунок) для якогось застосування (варіанти для курсового). Одне рішення для команди з 3-4 осіб. Усі стадії ЖЦ проводити через загальнодоступний для проекту репозиторій в GitHub.

Структура системи повинна включати як мінімум наступні компоненти: 

* RPI як Edge засіб 
* датчики, якісь засоби індикації (можливо і виконавчі механізми)
* локальний візуальний ВЕБ-інтерфейс
* локальну базу-даних
* віддалену базу даних 
* веб-інтерфейс для віддаленого доступу 
* сервіси звітності 

Розробка програмної частини ведеться в NodeREd, дозволяється використовувати інші мови, або їх комбінацію без обмежень. 

## Засоби, що передбачені в курсовій роботі.

Нижче наводиться перелік обов'язкових та можливих додаткових компонентів, що передбачаються для будь якого-рішення.

### Апаратні засоби 

Перелік апаратних засобів, **обов'язкових** для використання в розроблювальній системі (один комплект на всю команду):

- Raspberry PI3 (або RPI4), або аналогічний
- фізичні датчики, що передбачається підключати до RPI (у залежності від завдання)
- підключення до мережі Internet
- смартфон або планшет з Android > V5 

Перелік можливих додаткових апаратних засобів (не обмежено списком):

- Arduino або аналогічні
- мережні компоненти (адаптери, шлюзи, мости, перетворювачі, маршрутизатори)
- спеціалізовані засоби керування, моніторингу, сигналізації, тощо 
- засоби віртуальної та доданої реальності

### Програмні засоби та Інтернет-сервіси

Перелік програмних засобів, **обов'язкових** для використання в розроблювальній системі:

- Node-RED як база для розробки ПЗ + dashboard для локального веб-інтерфейсу
- система керування базами даних, розгорнута на  RPI (MariaDB/MySQL або інша)
- Git та GitHub: як основа для проектування, розробки ПЗ та документації
- хмарний сервіс для збереження даних для онлайн-звітів (пропонується на базі Google Sheets)  
- веб-сайт для онлайн доступу для звітів (пропонується Google Sites)
- сервіси онлайн доступу для керування та контролю, один або обидва з запропонованих варіантів:
  - Telegram-бот (можна інші боти, наприклад Facebook) з доступом `Telegram Bot API` 
  - App на Android/iOS (наприклад `IoT MQTT Panel` або `MQTTool`) з доступом до RPI по MQTT 
- веб-сторінки

Перелік можливих додаткових програмних засобів (не обмежено списком):

- інші сервіси в Інтернеті, доступні по HTTP API 

- сервіс [IFTTT](https://ifttt.com/)
- VNC для локального та віддаленого доступу до RPI
- віртуальна машина з Raspbian для перевірки
- хмарні сховища (пропонується Dropbox, Google складніше) 

## Зміст курсового проекту

1. Розробка вимог до системи та ПЗ.
   1. Загальний опис проектованої системи.
   2. Вимоги до функцій та задач.
   3. Вимоги до видів забезпечення. 

2. Розробка архітектури та необхідної проектної документації.
   1. Технічна структура системи (структура комплексу технічних засобів).
   2. Принципові схеми та схеми підключення. 
   3. Відомість апаратних та програмних засобів.
   4. Програмна структура системи.
3. Методика перевірки та засобів тестування.
   1. Методика перевірки підсистеми Edge-рівня.
   2. Методика перевірки функцій архівування.
   3. Методика перевірки аналітичних сервісів.
   4. Методика перевірки діалогових сервісів. 
4. Розробка та налагодження програмного забезпечення та супровідної документації.
   1. ПЗ для Edge-рівня.
   2. Схеми інформаційної взаємодії 
   3. ПЗ для хмарних рішень
   4. WEB-інтерфейси (локальний для Edge та глобальний)

## Послідовність виконання проекту

Планується розробляти проект за методами Agile.

| Опис робіт                                                   | Терміни виконання (тижні семестру) | Примітки                          |
| ------------------------------------------------------------ | ---------------------------------- | --------------------------------- |
| Розробка першого варіанту технічних вимог: Формування першого варіанту вимог. Формування першого варіанту переліку необхідних засобів. | 1, 2                               | Вся команда.                      |
| Розробка методик перевірки ПЗ для Edge-рівня. Розробка та тестування першого варіанту ПЗ для Edge-рівня. Розробка локального Веб-інтерфейсу. Правки по вимогам. | 3, 4                               | Розділення   робіт за напрямками. |
| Розробка методик перевірки функцій архівування. Реалізація функцій збереження в локальній БД. Реалізація функцій збереження у віддаленій БД. Синхронізація локальної та віддаленої БД. Правки по вимогам. | 5, 6                               | Розділення   робіт за напрямками. |
| Розробка методик перевірки аналітичних сервісів. Реалізація функцій звітності. Реалізація функцій автоматизації з використанням хмарних сервісів.  Правки по вимогам. | 7, 8                               | Розділення   робіт за напрямками. |
| Методика перевірки діалогових сервісів. Розробка та перевірка чат-ботів. Розробка ВЕБ-сервісів для віддаленого контролю та керування.  Правки по вимогам. | 9, 10                              | Розділення   робіт за напрямками. |
| Доробка проекту. Доробка вимог. Розробка документації. Здача проекту. | 11, 12                             | Вся команда.                      |
|                                                              |                                    |                                   |

## Вимоги до ведення проекту та оформлення

### Ведення (керування) проектом

- для проекту команди створюється окремий репозиторій у GitHUB приватний або загальнодоступний за рішенням команди
- у випадку приватного репозиторію, до нього крім виконавців команди у співавтори (collaborator) добавляються  викладачі та ментори
- кожен із співавторів має створити власну гілку у локальних репозиторіях, у межах якої буде працювати  над виконанням конкретного завдання; 
- для кожного розділу проекту у GitHub створюється `Projects`, у межах якого створюється карта `card`, яка формує завдання на певний період часу в межах розділу; це завдання може ставити тім-лід проекту; рекомендується завдання давати на термін не більше одного тижня, і робити щотижневий контроль;
- при запуску завдання на виконання, рекомендується створювати з нього `Issue` (питання для обговорень), у цьому випадку процес проходження завдання по етапам автоматизується
- після завершення завдання, або при необхідності обговорення, черговий коміт завантажується (push) в глобальний репозиторій, де створюється запит на пул (pull request); до issue чіпляється конкретний запит на пул 
- після виконання усіх необхідних змін і обговорень, коміт мерджиться;
- після мерджа в глобальному репозиторію усі співавтори мають зробити вивантаження (fetch) і локальний мердж, щоб їх локальні репозиторії були синхронні з локальними;     
- для ефектинового керування рекомендується використовувати `Milestones` (відмітки часу) та `Labels` (мітки) 

**Увага! При створенні проекту Node-RED що доступний в GitHub обов'язково зробіть його шифрування, інакше усі налаштування доступу будуть доступні усім, хто має доступ до читання репозиторію.**   

![](media/1.png)

### Оформлення роботи       

- усі проекті файли оформлюються у форматі MarkDown, у якості редактору пропонується [Typora](https://typora.io/) 
- рисунки надаються в PNG (схеми), JPG (малюнки) або SVG, редагувати схеми підключення пропонується у `Fritzing` , інші у [DIA](https://sourceforge.net/projects/dia-installer/) - редакторі для створення схем
-    



| [Курсовий](README.md) | [на сторінку курсу Програмна інженеія в системах управління](../README.md) |
| --------------------- | ------------------------------------------------------------ |
|                       |                                                              |

